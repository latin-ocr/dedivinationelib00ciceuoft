· LIB.1. οΔΡ. 55—5‘1. ς, 125—130. 193

sunt enim omnia, sed tempore absunt. Atque ut in
seminibus vis inest earum rerum, quae ex iis progi-
gnuntur, sic in causis conditae sunt res futurae, quas
esse futuras aut concitata mens aut soluta somno
⁵ cernit> aut ratio aut coniectura praesentit. Atque ut
ii, qui solis et lunae reliquorumque siderum ortuS,
obitus motusque cognorunt, quo quidque tempore eo-
rum futurum sit, multo ante praedicunt, sic, qui cur-
sum rerum eventorumque consequentiam diuturnitate
10 pertractata notaverunt, aut semper aut, si id difficile
est, plerumque, quodsi ne id quidem conceditur, non
numquam certe, quid futurum sit, intellegunt. Atque
haec quidem et quaedam eiusde⁷m modi argumenta,
cur sit divinatio, ducuntur a fato.
1⁵ A natura autem alia quaedam ratio est, quae do· ἐξ
cet, quanta sit animi vis seiuncta a corporis sensibuS,
quod maxime contingit aut dormientibus aut mente
permotis. Ut enim deorum animi sine oculis , sine
auribus, sine lingua sentiunt inter se, quid quisque
ιο sentiat, (ex quo fit, ut homineS, etiam cum taciti op·
tent quid aut voveant, non dubitent, quin di illud ex-
audiant) sic animi hominum, cum aut somno soluti
vacant corpore aut mente permoti per se ipsi liberi
incitati moventur, cernunt ea, quae permixti cum cor-
ιο pore animi videre non possunt. Atque hanc quidem 130
rationem naturae difficile est fortasse traducere ad id
genus divinationiS, quod ex arte profectum dicimus,
sed tamen id quoque rimatur, quantum potest, Posi·
doniuS. Esse censet in natura signa quaedam rerum
so futurarum. Etenim Ceos accepimus ortum Caniculae
diligenter quotannis solere servare coniecturamque ca·
pere, ut scribit Ponticus Heraclides, salubrisne an pe·
stilens annus futurus sit. Nam si obscurior et quasi
caliginosa stella extiterit, pingue et concretum esse
⁸⁶ caelum, ut eius adspiratio gravis et pestilens futura
sit3 sin inlustris et perlucida stella apparuerit, signi·
ficari caelum esse tenue purumque et propterea sa-
010.1v.2 13

